El nostre model actual busca abordar una limitació important en el càlcul de la pèrdua o cost del model anterior. La metodologia anterior simplement classificava si la predicció era correcta o incorrecta, sense tenir en compte quan de prop o lluny estava la predicció de l'edat real. Per millorar això, aprofitarem el fet que cada grup d'edat té assignada una etiqueta que segueix un ordre específic. Per exemple, el grup d'edat de 5 a 10 anys podria tenir l'etiqueta 1, el de 10 a 15 anys l'etiqueta 2, i així successivament.

Llavors, si el nostre model prediu correctament l'edat, no hi haurà cap error. No obstant això, si la predicció és incorrecta, calcularem el valor absolut de la diferència entre l'etiqueta predita i la real. Després, multiplicarem aquesta diferència per l'amplitud de l'interval entre els grups d'edat. Per exemple, si els grups d'edat estan separats per intervals de 5 anys, multiplicarem la diferència per 5. Això ens permetrà afegir un major error si la predicció està significativament allunyada de l'edat real.
